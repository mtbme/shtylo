A mágia árnyékában
	Forró este volt a városban. A nyári meleg mindenkit megviselt, különösen a hosszú köpenyt viselő mágusokat, akiknek ez volt a köznapi öltözékük. Szegény tanoncok egész nap úsztak az izzadságban, kivéve azokat, akik elmésen hűtőamuletteket varrtak köpenyeikbe. A nap már lenyugodott, de a varázslámpák fényárba borították az utcákat.
	A mágusakadémia kapuján három tanonc lépett ki. A három jó barát Etdor, Atres és Estor, Edtor ikertestvére volt. Mindhárman hosszú köpenyt viseltek, mely bokáig ért, és alatta testhezálló, könnyű nyári ruhát. Etdor és Estor köpenye világoskék volt (mint általában a szélmágusoké), Atresé pedig liláskék, mivel ő vízmágus volt. Kezükben mágikus fából készült varázsbotot tartottak, melynek végén egy-egy kristálygömb fénylett. Mindhárman vidámak voltak, hiszen a félév véget ért, és már csak pár nap tanulás volt hátra. Az aznapi tananyagról beszélgettek:
	– Ezen a napon is túl vagyunk! Már csak egy hét van hátra! – örvendezett Etdor.
	– Ne örülj annyira! Még sok minden történhet addig.– torkollta le Estor – Ma is mennyit tanultunk!
	– Naja, főleg várostörténeten. Egy mukkot sem vettünk az anyagból!
	– Ellentétben az idézésórával, ahol végre csináltunk is valamit.
	– Hát igen. Elég érdekesek ezek az energiafalók.
	– Energiafalók? – kapcsolódott be a beszélgetésbe Atres – még csak most tanultok róluk? Mi már legalább két hete vettük őket!
	– Na persze, de nektek Kyu mester tanítja, nekünk meg Render mester, aki nagyon lassan halad az anyagban.
	– Ez van. Viszont nektek ott van Omar mester, a varázslatoktató.
	– Na igen, de ő sem egy csúcstanár.
	– Viccelsz? Fényévekkel előrébb vagytok a tananyagban, mint mi!
	– Lehet, de mindenkit keményen hajt. Nagyon szigorú.
	– Hja, a teljesítménynek ára van. Teher alatt nő a pálma.
	Etdor felnézett az égre, hogy a csillagokban gyönyörködjön, ám ehelyett vagy fél tucat fekete sárkányt pillantott meg.
	– Nézzétek! – kiáltotta – Valami készül! Ennyi ember nem siet így sárkányháton csak úgy.
	– Arra gyanakszol – kérdezte Estor – hogy...?
	– Pontosan. – bólintott testvére, és mindketten az övükön függő talizmán felé nyúltak.
	– Mi történt? – kérdezte Atres. Bár már jó pár éve az ikrek barátja volt, mégsem tudta felfogni, hogyan képesek szavak nélkül is megérteni egymást.
	– Megyünk, és megnézzük, mi ez a nagy gyülekezés. – válaszolta Etdor. – Nem árt, ha te is hívod a sárkányodat.– Azzal megnyomta a kezében tartott talizmán gombját. Társai követték példáját, és hamarosan három jól megtermett sárkány materializálódott előttük. Etdor a nyeregbe pattanva felröppent, a többiek a nyomában. Hamarosan megtalálták a gyülekezés középpontját, ahol fekete ruhás, a hátukon hátizsákot viselő, a homlokukon ezüstszürkén világító bélyeges alakok gyülekeztek. Atres elővette a magikomját1, és felhívta a mesterét:
	– Üdvözlet, mester. Gyanús pókharcos2gyülekezetet detektáltunk.
	– Miért gyanús, Atres-szan?
	– Mert a hátizsákjaikból energiakristályokat pakolnak elő. Valószínűleg bombát vagy egyéb, mágikus tudást nem igénylő fegyvert konstruálnak.
	– Rendben. Hány emberre van szükség?
	– Két mester és tíz tanonc bőven elegendő lenne.
	– Rendben. Öt percen belül ott vagyok Render mesterrel és tíz tanonccal.
	– Köszönöm, mester.
* * *
	Öt perc múlva a három barát már egy sebtében odavarázsolt árnyékszikla mögött lapult, amikor megérkezett Kyu mester és Render mester, valamint további tíz lég- és vízmágustanonc.
	– Szóltam Darner mesternek is, ő a magiterror elhárításáért felelős osztag vezére. Ha hívjuk, tíz percen belül megérkezik ötven jól felszerelt harci tűzmágussal.
	– Értettem, mester. Köszönöm, mester.
	– Rendben van, Atres-szan. Támadjuk meg őket!
	– Igenis, Kyu mester!
	A kis csapat kirontott a fedezékből, és a pókharcosokra támadt. A vízmágusok jégfalat idéztek a terület köré, a menekülést megakadályozandó. Az élen a szélmágusok rohantak, köztük az ikrek is. Mágiával gyorsított rohanásuk közben elkezdték botjaikat pörgetni, és kábító varázslatok tömegét szórták szerteszét. A pókharcosok azonnal szembefordultak támadóikkal. Mesteri ügyességgel tértek ki a feléjük száguldó átkok elől, és maguk is shurikeneket és dobókéseket kezdtek hajigálni támadóikra, ami kicsit lelassította a rohamot, de nem okozott kárt, a mágikus pajzsoknak köszönhetően.
	A szélmágusok mögött érkező vízmágusok fagyasztó varázslatokat szórtak ellenfeleikre. Ezek, ha találtak, lelassították a mozgást, ráadásul csontig hatoló hideg érzetét keltették. A pókharcosok ennek ellenére nem hátráltak, sőt, megrohamozták a mágusokat, mesteri ügyességgel térve ki a varázslatok elől, és kezükben rejtett fegyvereiket forgatták. Egyesek láncokkal, mások, szétszedhető botokkal, megint mások hosszú késekkel támadtak, ám nem tudtak a mágusok közelébe kerülni. Azok ugyanis mágikus falakat emeltek maguk köré, melyek visszavertek minden támadást, így a harcosok visszavonultak, és vártak. Sokuk azonban már elesett a varázslatoktól. 	Néhány vízmágustanonc elementálokat idézett, amik a harcosok közé vetve magukat jégszilánkokká robbantak, így zavarva meg őket. A szélmágusok vadul harcoltak, szanaszét szórva a kábító varázslatok tömegét. A pókharcosok maradéka azonban továbbra sem hátrált. Úgy látszott, csodában reménykednek.
* * *
	A csoda körülbelül tíz perccel a csata kezdete után érkezett meg, két tucat fekete mágus képében, akik azonnal támadásba lendültek, kábító varázslatok tömegét szórva. Kyu mester azonnal cselekedett, és egy hatalmas jégfalat idézett a csapat és a támadók közé. A mágusok így két tűz közé szorultak, aztán pedig villámgyorsan átrendezte a felállást:
	– Vízmágusok, hátra! Szélmágusok, fele mögém, lekötni a pókharcosokat. Másik fele elém, szembeszállni az új fenyegetéssel. Rajta!
	A mágusok pillanatok alatt alakzatot váltottak, és Render mester értesítette a magiterrorelhárítókat. A fekete mágusok átkainak nagy részét megállította a jégfal, de lassan olvadozni kezdett, és a varázslatok is kiluggatták, minek következtében egyre több átok hatolt át rajta. A tanoncok védőpajzsokat húztak fel, és átkokat küldözgettek a fekete mágusok felé, ám azok füstöt idéztek meg, ami elnyelte az átkokat. A kis csapat vesztésre állt. A fekete mágusok egyre közelebb jöttek, és sokszorozódó farkasokat3 idéztek meg. Ezek egyre szaporodtak, bár az átkok tömkelege sokukkal végzett. Render mester ekkor döntött úgy, hogy kijátssza utolsó ütőkártyáját. Minden erejét beleadva egy 21-es szintű szélhárpiát idézett meg, ami hatalmas szelet kavarva a sokszorozódó farkasokra támadt. A forgószél, amely körülötte tombolt, játszi könnyedséggel kapta fel és szórta szét ellenfeleit. A fekete mágusok azonban nem hátráltak, és megidéztek egy 20-as szintű földelementált, aki a szélhárpiára támadt. Nem törődve a szélviharral, szinte csigalassúsággal kinyúlt, hogy megragadja a szélhárpiát, ám az könnyedén arrébb röppent. Ez azonban lehetőséget adott az egyik mágusnak, hogy fekete ködbe burkolózva megközelítse, és egy jól irányzott átokkal leterítse azt. A csapat sorsa megpecsételődni látszott.
* * *
	Ekkor érkezett meg Darner mester, és ötven jól felszerelt tűzmágus. A földelementált pillanatok alatt elsöpörte egy gigászi erejű tűzvihar, és a fekete mágusokra máris tűzgolyók zápora zúdult, minek következtében a soraik felbomlottak. Ám a tűzvihar hőjétől megolvadt a területet körülvevő jégfal. Atres vette először észre, és egyben meglátta az energiakristályokkal menekülő pókharcosokat is. Odaszólt Kyu mesternek, aki engedélyt adott az üldözésre. A három barát hívta sárkányait, és azok hátára pattanva utánuk eredtek.
	A pókharcosok sárkányai lassúak voltak a tehertől, így Atresék hamarosan megközelítették a menekülőket. Azok még vadabb repülésre ösztökélték hátasaikat, de nem nyertek vele sokat. Etdor éppen hozzákészülődött egy ellenszél varázslathoz, amikor a pókharcosok előtt egy térkapu nyílt, és azok átrepültek rajta. Atresnek még volt annyi lélekjelenléte, hogy utánuk hajítsa a magikomját, és a kapu éppen az orruk előtt bezárult. Edtor felhívta Render mestert:
	– Metser, a pókharcosok elmenekültek a bombával.
	– Miért nem üldöztétek őket?
	– Üldöztük, de valaki térkaput nyitott nekik, és nem tudtunk utánuk repülni.
	– Semmit sem tudtatok tenni?
	Atres szólt, hogy a magikomját utánuk dobta.
	– Príma! Szerencsére a magikomba beépített nyomjelző van, így könnyedén nyomon tudjuk követni, hova mentek. Atres, mi volt a magikomod azonosítója?
	– 14-536-63-534-624.	
	– Akkor írjátok be ezt a MPC4 keresőjébe, és kiadja nektek a pozícióját.
	– Köszönöm, mester. Örökké híve, mester.
	– Gyerünk, Etdor! Küldjétek át nekem is a koordinátákat!
	– Igenis, mester.
	Atres villámgyorsan begépelte az azonosítószámot, és meg is jelent a térképen a jelzés.
	– Koordináták: É 13.43°,K 1.65°.
	– Küldöm Render mesternek...
	– Menjünk egyenesen oda, vagy várjuk meg a többieket?
	– Nyissunk térkaput, és menjünk.
	– Rendben. Tér nyílj, Észak 13 egész 43, Kelet egy egész 65 pontra, északi irányba, hogy odatérhessek. Rheisa!
	– Gyerünk!
	A térkapú kinyílt, és a három barát átrepülve rajta, egy, a város szélén álló területre érkezett.
A levegőben állott gabona szaga terjengett, ebből rájöttek, hogy a belvároson kívülre kerültek. Hamarosan meg is látták a pókharcosokat, amint épp az utólsó elemeket igyekeztek összeilleszteni.
	– Nincs időnk bevárni a mestereket, azonnal támadnunk kell! – állapította meg Estor, azzal sárkányát vad szárnyalásra ösztönözve egyenesen ellenfelei közé ugrott, elbocsájtva sárkányát, azonnal pajzsot idézett maga köré, és kábító átkokat lövöldözött szerteszét. Testvére nyomban követte, és sárkányáról leugorva azonnal elf íjászokat idézett maga köré, akik nyomban kábítónyílzáport zúdítottak a meglepett pókharcosokra. Atres a térkapunyitástól még mindig kicsit fáradtan követte őket, és jégesőt zúdított ellenfeleire. Azok azonnal menekülni kezdtek, a kristályokat zsákokba dobálták, és igyekeztek elrepülni, de Edtor orkánt támasztott, ami minden felszállást lehetetlenné tett. Időközben megérkezett az erősítés a két mester és a tanoncok képében, akik felismerve a helyzetet, maguk is harcba szálltak, és Kyu mester jégburokkal vette körbe az egész területet, hogy semmiképp se menekülhessenek el az ellenfeleik. Pár másodperc múlva azonban megérkezett Darton mester, és a magiterrorelhárítók nyomában a fekete mágusok is, akik egy tűzelementált idéztek meg, ami a jégfalnak száguldott, és több helyen lyukat ütött bele. A pókharcosok a lyuk felé igyekeztek, ám Render mester ellenszelet támasztott, és Kyu mester jégelementálokat idézett meg, amik a lyuk befoltozásán kezdtek munkálkodni, és szembeszálltak a tűzelementállal. Bár az erősebb volt, a túlerő lassan győzedelmeskedni látszott. Időközben több szélmágus is követte Etdor példáját, és elfeket idézett meg, akik íjaikkal rendet vágtak a pókharcosok közt. A fekete mágusok válaszul orkok seregét idézték meg, akik az elfekre támadtak. A tűzmágusok erre főnixeket hívtak, amik az orkokra csaptak le. A fekete mágusok, látva, hogy a csata ellenfeleiknek kedvez, térkaput nyitottak, pontosan az energiakristályok alatt, amik belezuhantak a téren támadt lukba. Atres, aki számított erre, ezúttal egy jeladót hajított a kristálytömeg után, és előkapta az MPC-jét, majd betáplálta a kódot, és a koordinátákat továbbküldte Kyu mesternek, aki nyomban térkaput nyitott, és a csapat egyenesen egy elhagyatott búzatábla közepébe érkezett.
	– Mi volt ez, Atres-szan? – kérdezte mérgesen a mester, mire Atres ismét az MPC-jére pillantott.
	– A francba! Kettős térkapu! Az új koordináták É 45.53°, Ny 10.12°.
	– Ravaszak, de nem vernek át...
	Az újabb térkapun keresztül egy raktárépületbe jutottak, ahol a pókharcosok épp a helyére illesztették az utolsó elemet, és a szerkezet kékes fénnyel felizzott.
* * *
	– Ezt buktátok... – vigyorodott el a legközelebbi pókharcos, és az éppen megnyíló újabb térkapu felé indult, amikor egy fagyasztó átok hátbatalálta, és Kyu mester máris magához rántotta:
	– Beszélj! Mit csináltatok?
	– Eressz! A bomba mindjárt felrobban! Egy percünk van a menekülésre!
	– Hogy lehet leállítani?
	– Sehogy. Mi csak összeszereltük, és aktiváltuk. A többi nem a mi dolgunk. Mi pénzért dolgozunk.
	– Ezek szerint valaki megbízására dolgoztok. Ki adta a kristályokat?
	– A fekete mágusok, akik a térkapukat nyitották.
	– Mennyi idő múlva robban a bomba?
	– Kb. fél perc múlva. Engedj el!
	– Dehogyis! Majd meglátod, mit tud a magiterror elhárítás! Darton!
	– Igen, Kyu?
	– Hatástalaníttasd a bombát!
	– Már próbáltuk, nem megy! Nem ismerem ezt a fajta detonációs varázslatot!
	– Micsoda?!
	– Még soha nem láttam ilyen típusú bombát!
	Ekkor kapcsolódott be a beszélgetésbe Atres:
	– Nem lehetne energiafalókkal?
	– Kitűnő ötlet, fiam! Na, akkor mindenki idézzen meg annyi 10-es szintű energiafalót, amennyit csak tud, és állítsa rá a bombára!
	– Igenis!
	A raktár pár másodpercen belül megtelt energiafalókkal, amik a bombára tapadtak. A következő pillanatban a bomba felrobbant. Az energiafalók belső köre elhamvadt az energiától, de a tömegesen gyülekező asztrállények végül sikeresen elnyelték az energiát. A mágusok elbocsájtották őket.
	– Látod, barátocskám,– fordult Kyu a pókharcoshoz – A mágusok számára nem létezik lehetetlen. Na, akkor most vezess a megbízódohoz, hadd lássuk, kivel állunk szemben!
	– Rendben, csak ne bántsatok!
* * *
	Aznap éjszaka az ellenzéki párt főhadiszállásánál majd' száz sárkányon lovagló mágus ereszkedett le, és körbevették az épületet. Darton mester mágikusan erősített hangon beszólt az épületbe:
	– Fartell képviselőt várják a kapuban.
	Hamarosan meg is érkezett egy fekete ruhás, köpenyes alak. A tűzmágus mester eléállt.
	– Üdvözlöm, Fartell képviselő. A magiterror elhárításáért felelős osztag vezetője vagyok. Letartóztatom önt mágikus bomba elhelyeztetéséért és aktiváltatásáért. Minden, amit mond, felhasználható ön ellen.
	– Miről beszél?!
	– Maga parancsot adott Ertot pókharcosnak és osztagának, hogy a fekete mágusokkal együttműködve egy eddig ismeretlen típusú bombát helyezzenek el a város szélén. A bomba hatóereje 100 mmj5 volt, súlya két tonna, a hatástípusát még vizsgálják a tudósok.
	– Azt én is megmondhatom. A bomba kizárólag a mágikus erővel bíró teremtményekre és tárgyakra lett volna hatással. Kipusztította volna a mágiát az egész városból. A normális embereknek semmi baja nem esett volna. Nem követtem el bűntényt, csupán az egész emberiség számára hasznos cselekedetet.
	– Miért hasznos az emberiségnek, ha eltűnik a mágia a Városból? A mágusok építették fel ezt a helyet is. Ha a mágia innen eltűnik, az egész Város megsemmisül a pusztító mágikus homokviharokban.
	– Mind ezt mondjátok. Az egész csak átverés. Az emberiség kénytelen a mágusok elnyomása alatt, a mágia árnyékában élni.
	– Tévedsz. De szívesen kiteleportállak a védőburkon kívülre, hogy meglásd, mitől óvunk meg titeket. Amúgy is halálbüntetés várna rád.
	– Csak rajta! Nem félek. Kint nincs semmi, ami ártana a közönséges embernek.
	Darton térkaput nyitott, és a képviselő átlépve rajta szinte feloldódott egy természetellenesen élénk színű örvényben. Kétségbeesett sikolya beleveszett a homokvihar tombolásába.
	– Íme, az annyira vágyott külvilág. – jegyezte meg Kyu mester.
Vége



