Kira
Avagy egy különleges hópárduc
			      

	Tél... Csönd... Nyugalom... Ez a három szó a hópárducok ideális életmódjának feltételei. Most viszont nem sima, hanem különleges párducokról van szó. Először is, hadd mutassam be nektek Sophiát. Ő egy 22 éves ,,emberlány”. Ő is különleges, ő a hópárducok kiképzője. Kiképzője? Nem állatkerti bemutatókra, bár arra is lehetne, hanem a harcra képez ki állatokat. Mint azt már említettem, csak a párducokra, azon belül is a hópárducokra specializálódott. Harc? Újabb kérdés. Igen, harc. Egy nagyjából 300 fős sereget észleltek a központ kémei. Hozzátenném, hogy orkokról van szó. 
	Az orkokról annyit kell tudni, hogy különös szerzetek, nagyon buták, zöldek, de feltétel nélkül engedelmeskednek ha van jutalom – jelen esetben az egész Föld a jutalmuk – , s egy másik dimenzióból jönnek a Földre. Gonoszak, s az emberiség, a természet, az állatok, és a Föld fölött akarják átvenni a hatalmat. Hogy miért, az talán örökre rejtély marad. Talán a jellemükben kell keresni a megoldást, hiszen nagyon kapzsik és hatalomra vágyók. De ki tudja? Senki. Egy kapun jönnek át, ami a Namíb sivatag szívében található. Ezt a kémek derítették ki, de megsemmisíteni nem tudták. Időközben egyre több és több ork jön át az átjárón.
	Sophia tehát harcra képez ki különleges képességű, pontosan telepátiára képes, állatokat. Nem ő az egyetlen, tizenketten vannak kiképzők, és hat kémük is van. Mindegyikük más-más fajtát készít fel a harcra, s a harc után  különböző területek békéjének fenntartására. Egy állat az Úr/Úrnő mellett marad, mindig, egészen élete végéig, vagy amíg máshogy nem döntenek, közösen. Sophia általában kedves lován, Hulión közlekedik, miközben gondolat útján feladatokat ad nagymacskáinak. Még annyit a kiképzésről, hogy nem kell sietni vele, nagyjából öt év múlva lesz a háború	, ezért egy kiképzés végén, és egy a kiképzés elején lévő állatot készít fel egyszerre.
	- Gyerünk Hulio, gyerünk! Gyorsabban Skin, rendes szlalom legyen. Apróság, Te ugorj fel arra a fatuskóra! Szívvel-lélekkel csináld, apróság!
	- Úgy csinálom, de nem megy!
	- Mennie kell, kölyök - Skin is bíztatja az újoncot.
	Hát, nagyjából így megy egy edzés. Hozzá kell tennem, hogy Skin a felnőtt és az apróságnak nincs neve. Ha az első vizsgát leteszi, akkor kap nevet. Pár hónapot ugorjunk
át. 

***
	- Vizsga indul!- ez a vizsgabizottság elnökének hangja.
	- Gyerünk apróság, menni fog!
	- Hajrá kölyök! Mi lesz a neve Úrnőm?
	- Nem tudom. Szerinted melyik a jobb; Erfis vagy Hará?
	- Talán inkánbb Daxuv legyen.
	- Rendben.
	- És a vizsgán átmentek: Serdi, Gazuv, Zegná, Norka, Katmes, Daxuv és Hélgádri!	- Átmentem!!
	- Szép volt Daxuv!
	- Köszönöm Úrnőm!
	- Jönnek!- hasított Sophia fejébe Skin hangja.
	És tényleg, ott voltak. Két ork. Skin, aki most fejezte be negyedik vizsgáját, eléjük ugrott. A lába között átbújva a lény mögé került, és elülső mancsával kitépett egy húsdarabot az ork vádlijából. Ellenfele a fájdalomtól már félvakon megfordult és a hópárduc felé csapott, de Skin ügyesen elkerülte a csapást és felugrott az ork hátára. Már éppen a nyakába mijesztette volna félelmetes fogait, amikor hirtelen fejébe villant egy sebesült nyúl képe, akit pár hónapja fogyasztott el, de előtte már megsebezte és csak utána ölte meg. Gyorsan megrázta fejét, hiszen egy ork és egy nyúl között nem kicsi a különbség. De, bár ez az egész kis gondolatmenet fél másodperc alatt történt, már késő volt. Az ork megrázta magát ezzel Skint elrepítette. A hópárduc viszont nem adta fel. Ugrott egyet, s a levegőben megpördülve mancsával eltépte ellenfele nyakát. Ezalatt a másik ork a küldetéshez híven mindent, ami a tisztáson volt próbált elpusztítani. Mire észrevette, hogy társát leterítették, már a hátán is volt Skin. Az ork megrázta magát, és amint Skin földet ért, bunkójával fejbe csapta, s így a hópárduc nem fojtathatta a harcot. Katmes, a fiatal gepárd a segítségére sietett és Norkával, a tigrissel együtt legyőzte a másik orkot.
	- Skin! Skin, jól vagy?
	- Látom a fényt az alagút végén, Úrnőm!
	- Ne hívj így! Már nem vagyok az úrnőd. Szabad vagy.
	- Ott a préri! Ott van Apa, Anya és a testvéreim is. De engem nem oda visznek, én a hófödte csúcsok felé tartok...- utólsó mondata szörnyű hörgésbe fúlt. Ez volt az ő halálhörgése.  

					        *** 
	Pár nappal Skin halála után vagyunk. Szóltak a sámándobok, a fuvola hangja pedig csendes bánatot teremtett. Sophia halkan dalolt egy csendes és gyászos éneket. Egy folyó partján álltak, Sophia, a többi tizenegy kiképző és a nagymacskák. Sophia fekete ruhában, gyászolta kedves, harcban elesett barátját, míg a többiek hétköznapi ruhában álltak, valaki fuvolázott, ketten pedig a halotti dobokat szólaltatták meg. A maradék nyolc ember a halotti ének refrénjét énekelte vissza, halkan és szomorúan. A nagymacskák csöndesen morogtak és doromboltak felváltva. Minden jelenlévő kezében, szájában vagy mellett egy-egy szál vörös rózsa volt. A folyón egy kenu ringatózott, benne a halotti lepelbe burkolt Skin. Szeme le volt csukva, ezért teljesen úgy nézett ki, mint aki alszik. Körülötte szarvasok agancsai és tulkok szarvai hevertek látszólag teljes összevisszaságban, de ha valaki jobban odanézett, észrevehette, hogy különleges mintákba rendezték őket. A csónak mögött a folyó hirtelen eltűnt a semmiben; egy vízesés következett. A dal csendesen szállt fel a magasba, az egész világnak hirdetve Sophia és a kis csoport mélységesen mély bánatát és gyászát. Az ének a végére járt, a hangok lassan elhaltak, s a csönd nehéz leple beborította a gyászoló kis csoportot. Hirtelen Daxuv fájdalmasan felüvöltött, s a többi nagymacska is csatlakozott hozzá. Majd Daxuv vezetésével, mindegyikük a kenuba ejtette szájából a vörös rózsát.
Ez volt a nagymacskák tisztelgése hősi halottjuk előtt. Ezután az emberek következtek, ők is a csónakba helyezték rózsájukat. Egy hirtelen ötlettől vezérelve Daxuv előre lépett, majd mindenki hallatára (a fejükben szólalt meg) esküt fogadott, hogy mindenképen bosszút áll az orkokon Skin életéért. A halotti szertartás végezetéül még egyszer elénekelték a gyászéneket. Ezután Sophia és Daxuv előlépett és együttesen utólsó útjára indították Skint.

						***
	A halotti szertartás után két nappal a tanács összeült. 
	- Miért rontottak be ide az orkok? - a nagy kérdés elhangoztával halk nyüzsgés kezdődött.
	- Azért jöttek, hogy mindent leromboljanak!
	- Nem hinném. Inkább figyelemelterelés lehetett. Akkor a közelben kell lennie egy másik, nagyobb csapatnak.
	- Nem értem, hogy Skinnek miért nem sikerült legyőznie a másik orkot. Pedig jól fel volt készülve. Lehet hogy hipnotizálták?
	- Azt nem hinném. Az orkok eleve nem valami okosak. Az egész támadás mögött valaki más állhat. 
	- De kicsoda?
	- Nem lehet tudni. Mi van ha áruló van közöttünk?
	- Hogy gondolhatsz ilyenekre? Semmi bizonyítékod nincs, még csak meg sem tudod indokolni, miért gyanakszol árulásra.
	A tárgyalás nagy vonalakban így nézett ki. A végeredménye az lett, hogy a támadás elterelő hadművelet volt és a közelben van egy másik, nagyobb csoport. Azt a véleményt is elfogadták, hogy valaki más áll az egész mögött.

						***
	A tanács után fél évvel Daxuv elindult tanítványt választani magának. Több családnál is megállt, de egyik kölyöknek sem volt telepatikus képessége. Végül az állatkertbe is betért, hátha ott vannak még hópárduc-családok. Családok éppen voltak, sőt még két, telepátiára képes kölyköt is talált. Az egyiket kiválasztotta, de ő nem volt hajlandó vele menni, mondván, neki itt van a családja. A másik kölyköt is felkérte, ő elfogatta az ajánlatát, mert ő itt csak fogadott kölyök volt. Daxuv eléggé kétkedett a kicsi tehetségében, de nem volt választása, hát hazavitte a kölyköt. Megmutatta Sophiának is az újoncot.
	- Szerintem egyáltalán nincs tehetsége, de el kellett hoznom, ha nem akartam több éven át keresni egy másik telepátiára képes kölyköt aki hajlandó eljönni velem.
	- Emlékezz vissza hogy Skin hogyan fogadott téged! Ne legyenek előítéleteid a kölyökkel kapcsolatban!
	- Skin azt mondta, hogy kimozdítottam őt az unalomból.
	- Emlékezz csak vissza!
		      		     VISSZAEMLÉKEZÉS
	Egy mosoly. Egy hang amely azt suttogja lágyan: kölyök. Skin unalma érezhető volt, míg meg nem jött Daxuv. Ezután már mozgalmas élete volt. Amikor a kölyök a közelébe volt, csak mosolygott. Ha a fülét rágta a kicsi, nevetett, majd megrázta fejét, s így Daxuv leesett. Végtelen türelemmel tanította, nevelte és játszott vele. Tökéletes pót-anyuka volt, főleg hogy Daxuvot árván találták egy erdőben, de ezt nem kötötték az orrára. Természetesen kedves és türelmes volt vele, akármit csinált. Ha rossz fát tett a tűzre, kicsit orron pöckölte, s ha Sophia nem látta, segített neki helyrehozni. Mindig biztatta, ha valamit elrontott, egy rossz szót sem szólt. Egyszer megtámadták őket vad oroszlánok. Skin úgy harcolt, mintha egész faja múlna rajta, foggal-körömmel védte őt. Jó pár sebet szerzett, de később sem igazán törődött velük. A kölyök volt mindene. Csak egy mosoly. Halála előtt pár perccel érezte, hogy itt a vége. Akkor csupán lágyan ennyit mondott Daxuvnak: őszintén és örökké szeretni foglak. Jó volt veled, kimozdítottál az unalomból. Kölyök. Rámosolygott, majd letámadta az orkokat. Csak egy mosoly és sok-sok szeretet. Ez maradt Skinből.

	- Na, visszaemlékeztél?
	- Igen- válaszolta Daxuv majd elfordult, s kitörölt egy könnycseppet a szeme sarkából. Ez a visszaemlékezés megváltoztatta a kölyökről alkotott véleményét.
		
						***
	Egy évvel Skin halála után vagyunk. Daxuv a kiképzése közepén jár, és mint minden vele egykorú nagymacskának, neki is van ,,tanítványa”. Épp egy edzés közepén tartunk.
	- Most! Gyerünk kölyök menni fog! Szaltó! Szlalom! Tigrisbukfenc! Kúszás! Ugrás a tuskóra!
	- Úrnőm, az újoncnak nincs tehetsége. Nem fog átmenni a vizsgán.
	- Ne most! Biztatásra van szüksége. Holnap van a vizsgája.

	***
	Másnap, kora reggel a bizottság előtt állnak a kölykök. A vizsga már lement, az eredményt várják. A feszült csöndbe csak a bírók lapjainak zörgése hallatszik. Páran köhögnek, néhányan összesúgnak. Sophia, legjobb barátnője, Lara mellett ül. Lara az oroszlánok nagy barátja és ,,trélere”. Ő saját oroszlánját biztatta egészen idáig. Most Sophiát kérdezte ki, milyen nevet adjon az újoncnak – már persze ha átmegy a vizsgán. Sophia sajátjának a Kira nevet választotta, míg barátnőjének az Esa név tetszett. Mindketten nagyon szurkoltak védenceiknek, s most is izgultak az eredmény miatt. Lassacskán hátradőltek a bizottság tagjai, és az igazgató felállt, hogy közölje a döntést. 
	- Hölgyeim és Uraim! Kedves Nagymacskák! Az idei első vizsgán, ahol is a következő ifjú harcosok tették le életük legelső, és talán – de csak talán! – legfontosabb vizsgájukat. Tehát a tárgyra térve: a vizsgán átjutottak: Natalo, Kalara, Sehgo, Korado, Astel, Konte, Esa, Hoig és Sanada. Gratulálunk, nagyon ügyesek voltak, satöbbi. A többiek, akik nem jutottak át, a következő vizsgán újra próbálhatják. Pótvizsga – idén kivételesen az is lesz – holnap ugyanekkor, ugyanitt. Viszlát. 
	- A leendő Kira nem ment át. - Sophia szabályosan ledöbbent. Pedig tehetségesnek látszott. 
	- Nem baj, hisz majd holnap megpróbálja. - Lara hiába próbálta vigasztalni barátnőjét, de a kis hópárduccal kapcsolatban, bizony Daxuvnak lett igaza.
	- Látod Úrnőm, és megmondtam. Az újoncnak egyszerűen nincs tehetsége. Ez van, ki lehet dobni. Persze te úgysem dobod ki. Te ahhoz túl lágyszívű vagy.
	Sophia tényleg nem dobta ki, sőt, még meg is vigasztalta az elkeseredett kölyköt. 
	Másnap hajnalban is ott voltak. Az újonc egész éjszaka gyakorolt, de nem ment jobban, mint eddig. A vizsga kezdetekor viszont orkok rontottak rájuk. Illetve egy ork. Azt is a tanács fogta el, hogy ráeresztik a pótvizsgázókra, mivel sok olyan nagymacskát gyanítottak, akik csak vészhelyzet esetén kitűnő harcosok – de akkor mindannyiuknál jobbak –, ezért arra gondoltak, hogy így rendkívüli vizsgát tartanak. Tervük bevált. A kölykök, mindannyian, átmentek a vizsgán, hiszen teljes összhangban és egyedül sikerült legyőzniük az orkot. Most hogy a korosztályból mindenki átjutott, a zsűri is, a vizsgázottak is mind szétszéledtek. 

***
	- Úrnőm, beszélhetnék veled? Négyszemközt.– Daxuv idegesnek látszott – Arról van szó, hogy kezdek rájönni valamire. - a kezdeti idegesség most már dühvé alakult át. Mélységes dühvé. – A rendszer piszkos kis titkaira fény fog derülni! Az, hogy mindenkit – Kirának szerencséje volt, rá ez nem vonatkozik – elszakítotok a családjától, és sokan soha nem láthatják viszont őket. Mert a családjuk továbbvándorol, nem jön vissza. És kitesztek minket a veszélynek, ahlyjett hogy ti harcolnátok az orkok ellen! Pedig soha nem segítettetek minket. Inkább csak irtottátok fajainkat! Hát mit vártok el tőlünk? Hogy szeressünk benneteket? Hát nem! És fogadok hogy Skin sem szeretett igazán! Abbahagyom, kiszállok!
	- Az nem volna helyes. És eláruljak valamit? Tudod mit? Elárulom. Skin egy erdőben talált rád. Az avarban feküdtél, teljesen átfagyva. Esett az eső, de vihar nem volt. Skin egyik gyakorlatozása közben talált rád. Már majdnem meghaltál, és a közeledben vagy egy tucat meggyilkolt hópárducra bukkantunk. Ők voltak a családod. Orkok találtak rájuk. Csak te maradtál életben. És az sem igaz, hogy Skin nem szeretett. Ő szeretett a legjobban. Kérlek szépen, hogy ne beszélj be magadnak ilyen marhaságokat. -  Sophiának nehezére esett nyugodtságot színlelnie, de megtette: még a hangja sem remegett meg. 
	De Daxuvot nem sikerült meggyőznie: a hópárduc ugyan elismerte, hogy Úrnőjének van igaza, és bocsánatot is kért, de már elhatározta magát. Az utólsó vizsgát másnap még ugyan letette, de utána rögtön elviharzott; csak Sophiától köszönt el. 

***
	Kirának alig volt ideje kiheverni a sokkot, amit Daxuv távozása okozott neki. Alig egy évre rá, el kellett indulnia tanítványt keresni magának. A saját tehetsége immár megmutatkozott, csak az első vizsgája nem sikerült, a többin már elámult a közönség ügyességén. Csak gratulálni tudtak Sophiának a csodás kiképzésért. De most eljött a tanítványválasztás ideje. A környéken szinte minden családot végigjárt már, de nem sok sikerrel. Vagy nem volt telepátiára képes kölyök, vagy a kölyök nem akart Kirával menni, vagy pedig egészen egyszerűen nem volt kölyök a családban. Végül, utolsó eshetőségként Daxuv jutott eszébe. Egyszer úgyis meg akarta látogatni, de eddig még nem szánta rá magát.  Itt az alkalom, bár Kira nem bízott abban, hogy Daxuvnak van kölyke, abban pedig még kevésbé reménykedett hogy régi tanára oda is adja neki. De azért útra kelt, s egy hét vándorlás után rá is talált Daxuv otthonára. Ott egy Daxuvval nagyjából egyidős nőstény hópárduc fogadta. Megkérdezte mi járatban van itt, majd elmondta, hogy Daxuv mindjárt jön, éppen vadászni van. Pár perc múlva tényleg megérkezett, s üdvözölte régi tanítványát.
	- Mit akarsz? Gondolom elérkezett a kölyökválasztás ideje. Az én kölykömet ugyan nem kapod meg. Én már harcolni sem fogok.
	- Márpedig harcolni fogsz! Emlékezz az esküdre! Meg kell bosszulnod Skin halálát. És a kicsinyed segíthet neked, ha pár évre ideadod.
	- Meggyőző, de nem eléggé. Nem hinném hogy elfogadom, de megbeszélem Osával is.
	Pár perc múlva megszületett a döntés: elfogadják Kira ajánlatát egyetlen feltétellel, hogy a kölyköt, ha eljön az ideje, Skinnek nevezik. Így Kira egy tanítvánnyal gyarapodva távozott.

***
	A kölyök sikerrel letette az első vizsgát, s ígéretéhez híven Kira a Skin nevet adta a kicsinek. Igen tehetséges kölyök lett belőle, s nemsokára egy kis kirándulásra is elmehettek vele együtt. Most már a csapatmunkát is gyakorolhatták, és mi sem jobb, mint ezt a természet lágy ölén tenni. Így elindultak.

***
	Épp az egyik edzés közepén tartottak – természetesen a kiránduláson voltak. Sophia a lakókocsiban maradt, amit direkt erre a pár hetes kirándulásra bérelt. Tehát Sophia ,,otthon” maradt, így a két hópárduc egyedül edzett a környéken. Nagyon jól ment nekik, teljes összhangban mozogtak. Egy erdő szélén jártak, s nagyban gyakorlatoztak.
	Ekkor hirtelen egy hópárduc rontott rájuk. Kira gyorsan felkapta Skint, s elkezdett rohanni. Harcban nem vehette volna fel a versenyt a nála jóval nagyobb nagymacskával. A nagyobb hópárduc viszont utánuk eredt. Rohantak és csak rohantak. Mikor Kira már alig bírta szuflával megállt, letette a kölyköt, majd megfordult és rámordult az újonnan érkezőre.
	- Mit képzelsz, hogy csak úgy üldözőbe veszel egy fiatal és egy teljesen kölyök fajtádbelit?
	- Te mit képzelsz, hogy a területemre merészkedsz?
	- Bocsáss meg, nem tudtam hogy ez a te területed, de szerintem ez akkor sem ok arra, hogy megtámadj bennünket.
	- Miért védelmezed annyira a kölyköt? Hiszen nem rokonod, ez látszik rajtatok.
	- A kölyök apja nevelt fel, és én megígértem neki, hogy amíg a kicsinye mellettem van, és én élek, addig nem eshet bántódása. És ráadásul szeretem is, mintha a saját kölyköm volna. A névrokona is így szerette a kölyök apját. Ő volt a nagymacskák példaképe és hősi halottja. Még mindig az. Nekem a kölyök, az apja és a kiképzőm a családom. 
	- Árva vagy?
	- Igen, árva vagyok.
	- Megtámadtam egy árvát. Ez az én családomban nagy bűnnek számít.
	- Én nem fogom elmondani senkinek csak a kiképzőmnek. Neki kötelességem beszámolni mindenről.
	- Kiképző? Már másodszor mondod ezt a szót. És miért van nálad a kölyök?
	- Túl sok a kérdés. Most nincs időm ezt elmagyarázni. 
	- Rendben. Mi lenne, ha meghívnálak a területem szívébe? Ott van a családom is, biztos ők is hallani akarják a történetedet. Továbbá hátha tudsz valamit, ami minket érdekel.
	- A meghívást elfogadom. Ha elengedsz, szólok az Úrnőmnek, a kiképzőmnek, hogy estére ne várjon. Ha nem baj, a kölyköt magammal viszem.
	- Természetesen elengedlek, és a kölyök is jöhet. Jó hogy valakivel, aki nem a családomból való, beszélhetek gondolat útján.
	- Nekem is jó, főleg hogy fajtámbeli vagy. Akkor elmentem. Viszlát.
	- Viszlát.
	Ezzel Kira felkapta Skint és elindult megkeresni Sophiát. Sophia persze elengedte Kirát és Skint, de óvatosságra intette őket, nehogy bajuk essen. Megbízott Kira ítélőképességében, de nem szerette volna, ha a kölyök bajba keveredik.

***
	Közvetlen naplemente előtt Skin és Kira elindultak. Leginkább a szagnyomokat követték, mivel az ismeretlen hópárduc nem adott eligazítást. Nemsokára oda is értek.
	A tisztás a természet megtestesítője volt. Friss fű borította a földet, s az egész helyet virágok, és útifüvek nehéz illata lengte be. A természetes szőnyeget itt-ott nárciszok, ibolyák és jácintok váltották fel. A tisztást körülölelő fákon madarak csipogtak, békés dalukkal életet adva minden szépnek és jónak. A lombkoronákon átszűrődő napfény világította meg a virágokkal tarkázott rétet. A levelek közt néhány édes gyümölcs bújt meg, pompázatos színükkel tarkítva a lomb egyhangú zöldjét.
	A tisztáson körülbelül 12 hópárduc lehetett. Körülültek egy nagy tuskót, melyen – Kira felismerte – az idegen hópárduc állt. Mikor észrevette őket, leugrott trónjáról és feléjük sietett. 
	- Sziasztok! Örülök hogy itt vagytok.
	- Szervusz! Mi is örülünk, hogy itt lehetünk.
	- Pontosan érkeztetek, és ide is találtatok. Gratulálunk nektek. Gyertek, kerüljetek beljebb. Bemutatom a családomat... - a szokásos üdvözlések után – és miután bemutatta családkát – ő is bemutatkozott. - Engem pedig Niuheiknek szólítsatok. Én vagyok ennek az erdőnek, és a környező hegyeknek ura. Bennetek kit tisztelhetek?
	- Engem Kirának hívnak, az ő neve pedig Skin.
	- Skin? Ó. Erről szeretnék veled négyszemközt beszélni, de előbb mondd el mi az a kiképző, és miért van nálad a kölyök.
	- Rendben. Tehát. A kiképző minket, nagymacskákat tanít meg harcolni. 12 kiképző van, mindegyik egy-egy fajért felelős. A kölyök pedig az én tanítványom.- így hát Kira –
eleinte akadozva, de később belejött – elmesélte az egész rendszert. Ezután Niuheik félrehívta, addig Skin a többi kölyökkel játszott.
	- Ez az egész történet ismerősen cseng nekünk. De ezt majd később. Előbb tisztázzuk ki is ez a Skin. Hallgatlak.
	-  Skin Daxuvnak, a kis Skin apjának, a pótanyja volt. Daxuvot ő találta, teljesen elázva, már alig élt. Skin hazavitte, és nagyon megszerette. Akkor jött el a tanítvány-választás ideje. Skin nem sokat teketóriázott, elkezdte a telepátiára képes kölyök kiképzését. Nehéz feladatnak bizonyult, de megbirkózott vele. Évente kétszer elment meglátogatni a családját. Egy idő után szinte naponta ment el, de ha valami baj volt, mindig ott termett, ebből gondolom, hogy a közelben lehetett. Ez pár héttel a halála előtt volt. Amikor Daxuv letette az első vizsgáját, orkok rontottak a központi tisztásra. Skin legyőzött egyet, de a második megölte őt. Pár nappal később volt a temetése, gyönyörű volt. Én ugyan nem láttam Skint, de a mai napig ő a hópárducok példaképe. Hát nagyjából ennyi Skin élete, attól a pillanattól, hogy Daxuvot megismerte. Többet nem tudok róla. Én félévesen kerültem Daxuv kezei alá. Nem ismerhettem Skint. Engem egy állatkertben találtak egy családban, de nem ők voltak a családom. 
	- Hmm. Rendben. Köszönöm. Most én mesélek valamit Skinről. Én ismertem őt. Tudod miért vagyok én a hópárducok vezetője? Nem tudod, honnan is tudhatnád. Azért lettem én, mert Skin halála után én lettem az egyedüli ,,agglegény”. Persze a kölykök nem számítanak agglegénynek, még az ifjú párducok sem. Skin volt ugyanis az én párom. Született egy fiunk, később pedig egy lányunk is. A fiam itt van, de a lányomat csak párszor láttam életemben. Őt Skin elvitte, hogy a hivatásában kövesse őt. Tudtommal sikerült a terve. Abban reménykedett, hogy Daxuv majd őt választja tanítványának. Ebből kitalálhattad, hogy én vagyok az apád és Skin volt az édesanyád.
	- Skin. Anya. Te pedig Apa. Ez...ez...hihetetlen. Mégis igaz. Én vagyok Skin gyermeke. És van egy bátyám is. Van családom!
	- És Skin temetésén is ott voltál. Mi vittünk oda téged, akkor láttalak téged utoljára, a mostanin kívül, persze. Mi szarvasagancsokat és tulokszarvakat vittünk Skinnek. Az emberek pedig vörös rózsát adtak neki. A mi szokásaink szerint, a Búcsú-folyón egy kenuba helyeztük édesanyádat, és kivontattuk a partra. De az emberek minket nem láthattak, hiszen előttük voltunk ott. Sophia és Daxuv pedig ellökte onnan a temetés végén. Persze akkor már dagály volt, így alig kellett elindítaniuk. - hirtelen ötlettől vezérelve előrelépett, és elkiáltotta magát- Megjött a lányom! Skin leánya, Gerko húga, Daxuv és Sophia tanítványa, és a még kölyök Skin tanítója. Kira, Skin lánya! Ünnepeljünk!
	Kira még soha ennyi örömöt nem érzett egyszerre. Szeméből az öröm könnyei csorogtak, boldog volt, határtalanul boldog. Végre volt családja. Hányszor álmodott arról, hogy a családjával ünnepel. És most végre, végre beteljesültek álmai. Ünnepeltek, vigadoztak, boldogok voltak mind. Sokan jöttek oda hozzá, bemutatkoztak, hiszen Kira az elején csak pár nevet tudott megjegyezni. Most szinte minden nevet megjegyzett. Ahhoz képest hogy 20-an voltak – amikor Kira és Skin megérkeztek, 8-an vadásztak, így most, hogy megérkeztek, 20-an lettek – elképesztő gyorsasággal egy apró tüzet gyújtottak, a frissen vadászott húsokat megpirították, majd egy levélszőnyegre rakták. Páran elmentek vízért a közeli patakhoz, és egy nagy fatállal tértek vissza. Mondanom sem kell, hogy a fatálban víz volt, hideg, tiszta víz. Természetesen Kira is kivette a részét a munkából. Pár másik hópárduccal együtt felállítottak egy nagy fatuskót, de akkorát, mint egy ork. Niuheik kérésére megígérte, hogy tart egy bemutatót. Természetesen harc-bemutatót. Odagörgettek még pár kisebb ágat is, és az egészet felszórták puha levelekkel. Mire végeztek, már egészen besötétedett, ezért gyorsan felállítottak pár égő fáklyát világítás gyanánt. ,,Asztalhoz ültek”, s elkezdtek enni és beszélgetni. Leginkább Kira és Niuheik vette ki a részét a társagásból. Szépen lassan egyre több és több csont gyülekezett a levélszőnyeg mellett, viszont magán a levélszőnyegen egyre kevesebb hús volt. Lassacskán elhalt a beszéd, s a vacsorának vége lett. De az ünnepség még javában tartott. Elébb a kis tisztáson felállt egy 4 tagú macska-banda. Szerencsére nem macskazenét játszottak. Gyönyörűen énekeltek, s egyszerűbb hangszereken, például egy zongora-szerűségen és egy hárfán, is játszottak. Először Kirát kérték fel, hogy énekeljen valamit. Kira eleget tett a felszólításnak, s egy igazán szép éneket dalolt el. A nagymacskák tapsoltak és doromboltak. Ezután táncra perdültek. Kirát először Niuheik választotta táncpartnernek. Őt Gerko követte, majd valamennyi hím. A táncot nézni kihagyhatatlan volt. Táncolni pedig elképzelhetetlen élmény volt mindenki számára. Kira ennyit még nem is táncolt egyhuzamban. Késő éjszakáig táncoltak. Sajnos egyszer még a hópárducok is elfáradnak. Egy óra pihenő viszont elég volt Kirának. 
	Odament a bemutatópályára, majd énekelt egy kevés harci éneket. Ezután elkezdett gyakorlatozni. Ugrott, pörgött, forgott, kúszott, szlalomozott, szaltózott előre-hátra, mancson állt, cigánykerekezett és pár flippert is bemutatott. Megmutatta lelkes közönségének a Skin-cselt, amellyel Skin győzte le az orkot. Ezután kért pár vállalkozó szellemű hópárducot, hogy együtt próbálják legyőzni, ne kíméljék. Mindegyiket könnyűszerrel visszaverte, de vigyázott, nehogy bármi bajuk essék társainak. Miután felkeltek megmutatott a közönségnek velük együtt egy csapatgyakorlatot. Ezután a kicsi Skin következett, aki szintén szédítő gyakorlatokat mutatott be, majd együtt is csináltak pár feladatsort. A hópárducok szájtátva bámulták őket.

***
	Reggel ugyan vissza kellett menniük Sophiához, de megígérték hogy visszajönnek. Gerko félúton elkísérte őket, sokat kérdezgetve eddigi életükről, hogyan és mennyi idő alatt tanulták a gyakorlatokat, miket tudnak még. Láthatóan érdekelte őt ez a harcművészet. Kira felajánlotta neki, hogy bemutatja Sophiának. Gerko boldogan és hálásan fogadta az ajánlatot, így végül a teljes úton elkísérte Skint és Kirát. Sophia kedvesen fogadta a hazatérőket, s őszintén örült Kira sikerének. Elmagyarázta Gerkónak az edzéstervet, és hogy milyen vizsgákat kell letenniük a nagymacskákat. Azt is elmondta, hogy miért jöttek ide, és hogy mit érnek ezek a gyakorlatok. Továbbá beszélt még a szokásokról, a temetésekről, és a kiválasztásról is. Gerkónak nagyon tetszett a rendszer, és szívesen csatlakozott volna hozzájuk.
	Időközben Kira fejében egy terv kezdett kialakulni, de ehhez több ismeretre volt szüksége a tereppel szemben. Úgy gondolta, hogy vár még egy napot, és csak akkor mondja el Sophiának a tervét. Örült, hogy bátyját érdekli az ő munkája, hivatása. Arra gondolt, hogy Úrnőjével megbeszéli, és külön kiképzést tartanak a családjának. Mindegyiküknek egy, vagy több feladatot szinte tökéletesre fejlesztenek, s majd ők megtanítják a család többi 
tagjának. Ezt persze még nem közölte Sophiával, de úgy gondolta, Úrnője kapva kap az ötleten, hiszen minél több a harcos, annál több az esélye a győzelemre – természetesen az orkok ellen. De nem ez volt a terve. Ez csak mellékesen jutott eszébe, de jó ötletnek tartotta. Annyira, hogy mikor Gerkónak eszébe jutott, hogy lassacskán menni kellene, és hosszas búcsúzkodás után elindult, elhatározta hogy rögtön elmondja Sophiának. 
	- Úrnőm! Nem is tudom hogy kezdjem el. De arról van szó, hogy a családból pár hópárduc igencsak érdeklődik a hivatásunk iránt. Nézd meg például Gerkot. Majd' megőrül a kíváncsiságtól, mi ez?, mit csinálunk?, satöbbi. Arra gondoltam...- így Kira előadta, mit is eszelt ki bátyja és Sophia beszélgetése közben. Úrnője érdeklődve hallgatta a rendszer összeállítását, elosztását, stb. Nem lepődött meg, gondolta, hogy Kira kieszel valamit. Mikor a hópárduc kiselőadása végére ért, csak annyit mondott: - Rendben. Most menj aludni. Én addig átgondolom az ötletedet. Ha a kicsi már alszik, ne ébreszd fel. Hadd aludjon, fárasztó napja volt. Igazán elküldhetted volna aludni, biztos volt egy csendesebb sarok a tisztáson. De most mindegy, te is fáradt vagy. 
	Persze már előre tudta mit fog mondani Kirának. Jó ötletnek tartotta, és ő is arra gondolt, hogy minél több a ,,katona”, annál biztosabb a győzelem. No, pár változtatást azért igényel a rendszer. Például – miután nem rendes kiképzést fognak kapni – nem lesznek teljes jogú ,,tagok”. Ennek is megvannak a hátrányai ( pl.:nem szavazhatnak – nagymacska-csoportvezetőre –, de le kell vizsgázniuk), de megvannak az előnyei is, pl.: nem kötelező részt venniük a gyűléseken, ha nem hívják őket, nem kell harcolniuk sem. Persze a külön összejövetelekre kötelező megjelenniük, de mégis jó, ha vannak ilyen, a háború után szabad harcosok. Továbbá lehet, hogy kitalálnak egy-egy új fogást, vagy esetleg egy egész harcművészetet. Így hát feltétlenül hasznos, hogy lesznek szabad, mégis harcos hópárducok. Bár így óriási előnyük lesz a köznéppel szemben. Hiszen apró-cseprő ügyeikben simán legyőzik a másikat, s ezáltal valamilyen szinten a rendszer beleavatkozik a természet dolgába. De még ezt is meg lehet akadályozni, egy-egy megbízható felügyelővel. Így végül is elfogadhatónak és jónak bizonyult az ötlet. Sophia azt tervezte, hogy pár évig letelepedik a környéken. Így Kirának is jó lesz, hiszen ott a családja, a jó levegő neki sem árt, és a kis Skin tanításának is éppen megfelel a terep. 

***
	Pár órával később Kira és Skin felébredt. Sophia éppen teát főzött kicsiny lakókocsijuk konyhájában. Úgy gondolta, hogy két évig kényelmesen meglesznek itt. Az élelmezés, és az anyagiak miatt sem kellett aggódnia: hópárduc-showt tervezett. De egyébként enélkül is meg tudtak volna élni, hiszen Sophia pincéri állást vállalt egy kisétteremben. Miután nagymacskái felébredtek, elmondta nekik ötletét. Kira és Skin kitörő örömmel fogadta a hírt. Nem sokkal később posta érkezett. Az egyik levél kirítt a többi közül: hópárducmintás borítékba csúsztatták, a fűzöld alapon fehér betűs lapot. A levél – természetesen a kiképzők tanácsa küldte – tartalma a következő volt:
Kedves Sophia!
	Örömmel értesítelek, hogy gyűlést rendezünk. Nagyon remélem, hogy el tudsz jönni, a hópárducaiddal együtt. Kérlek, hogy az összes növendékedet, és a már ,,elballagott” tanoncaidat is hozd. A levélre csak abban az esetben válaszolj, ha nem tudsz eljönni. Sajnálattal értesítelek arról, hogy fiatal oroszlánunk, Edani elhunyt. Hősi halált halt, így nagyon büszkék vagyunk rá. Éppen befejezte már tanulmányait, és a saját birtokán támadták meg az orkok. A temetést már elvégeztük, mivel jelen körülmények között lehetetlen volt nyilvánosan megadni neki a kellő tiszteletet. De megnyugtatásodra: mi, és az oroszlánok kellően elbúcsúztattuk. Időközben kutatásaink sem voltak feleslegesek, kiderítettük, honnan jönnek az orkok – a Földön már csaknem 600 ork van. Többet a gyűlésen tudsz meg, addig is, Sok szerencsét!
		Üdvözlettel:
A bizottság elnökhelyettese 	
	Sophia felolvasta a levelet, s kissé elszomorodott, legjobb barátnőjének fiatal oroszlánjának hitelen halálán. Azon nem csodálkozott, hogy összejövetelük helyszínét nem írták meg, hiszen szinte mindig a kis tisztáson találkoztak. Az időpont is ilyesmi volt, mindig hajnali öt órakor kezdődött a gyűlés vagy a vizsga. Általában a levél érkezésének másnapján volt a találkozó, s ez a gyűlés sem volt kivétel. Kissé ugyan csodálkozott, hogy minden harcos hópárducot hoznia kell, de úgy gondolta, a bizottságnak biztos van rá valami oka. Megkérte Kirát, hogy hívja össze a díszes társaságot. Miután Kira eleget tett Úrnője kérésének, s másnap hajnalban már ott voltak a gyűlés színhelyén. 
	A gyűlés hamar megkezdődött, hisz senki sem késett. Mindenki ott volt,  ötvennyolcan voltak, de ez a mennyiség eltörpült a mellett a tudat mellett, hogy az orkok közül több mint tízszer annyian jutottak át a földre. A szokásos formaságok és az elhunyt Edani tiszteletére rendezett megemlékezés után – mely nem tartott tovább tizenöt percnél – komolyabb tárgyra tértek rá. Kiderült, hogy a gepárdok vezetője teljes véletlenségből talált egy kapcsolót, amelyre ork nyelven e volt írva: kinyitó. Ez irányba kezdtek el nyomozni, kutatni. A gyűlés előtt pár nappal az egyik kém jelentette, hogy kihallgatott egy beszélgetést két vezető ork között, miszerint van egy kapcsoló, amellyel a két világ közötti kaput be lehet csukni, s egy másik kapcsoló mellyel pedig kinyitni lehet. A kinyitót a tanácsnak sikerült megsemmisítenie, hiszen birtokukban volt, de a zárót még nem találta meg. Így minden kém a kapcsolót kereste, s a bizottság megbízott minden nagymacskafajtából egy-egy képviselőt, akik megsemmisítik a kapcsolót, és minden olyan szerszámot és anyagot ami egy új nyitó elkészítéséhez szükséges lehet – mondanom sem kell, hogy Kira korosztálya, köztük Kirával, lett kijelölve a küldetésre. 

***
	Pár nappal később újabb gyűlést hirdettek: akkorra már visszatértek a küldetés résztvevői. Szerencsére sem súlyosabb sérülés, sem haláleset nem történt. Bár sikerrel jártak, nem csordult bennük túl az öröm. Hogy miért? Mert látták, hogy még 200 ork átjött a kapun, így jócskán megnehezítve a nagymacskák dolgát a harcokban. A gyűlésen nem történt semmi említésre méltó: szokásos üdvözlések és beszámolók után már mehettek is haza. Sophia beszámolt a bizottságnak döntéséről, hogy még több harcost fog kiképezni. A bizottság ezt örömmel fogadta, hiszen minden segítő mancsra szükség volt.

***
	Ezek után már csöndesen telt az elkövetkezendő pár év. Kira letette utolsó vizsgáit, s Sophia mellett töltötte minden szabadidejét, ami nem volt valami sok, hiszen családja kiképzése sok energiáját és idejét lefoglalta. Már lassan egy éve volt Sophia társa, amikor Úrnője úgy döntött, hogy továbbköltöznek egy közeli faluba. Kirának így távolabbról kellett családjához járnia, de elfogadta. Lassan, lassan Kira és Sophia elhidegültek egymástól. Még mindig sokat voltak együtt, és élvezték is az együttlétet, de mégsem volt már a régi. Kira terve nem vált be: ez volt a terve, hogy megosztja idejét a családja és kiképzője között. Így Kira úgy döntött, elszakad Sophiától, de a hétvégéket vele együtt tölti. Sophia elfogadta ajánlatát, hiszen most neki is sok dolga volt. Skin ügyesen nevelte az újoncot, akit időközben Iseknek neveztek el. Őt is találták, közelében két hópárduc tetemével: ők  farkasoknak estek áldozatul. 

***
	Egy héttel azután, hogy Kira elmondta úrnőjének a tervét, végre is hajtották. Kira elindult családja felé. Sophia az ablakból nézte, nem kísérte ki mert zuhogott az eső. Mintha dézsából öntötték volna, úgy esett, verte a tetőt és az ablakokat. De Sophia csak nézte, ahogyan drága hópárduca távolodott. Sajgott a szíve, ahogy látta Kira alakját az esőben, ázott szőrrel, fázva. Legszívesebben visszahívta volna, hogy várjon még egy hetet, de legalább pár napot – de nem tette. Tudta, hogy ha visszahívja, nem lesz képes többé elengedni. Azt is tudta, hogy Kirának a családjánál jó helye lesz, de sajnálta, hogy elmegy. Háta mögött Skin halkan elkezdte dúdolni egy dal sorait: ,,De amíg él el nem felejti, hogy a múltat ki nem tépheti szívéből”. Kira jelenléte mindig biztonságot jelentett, de erre csak utólag jött rá. Így csak nézte az ázott alakot, s arra gondolt, hogy mikor látja legközelebb. Tudta, hogy a hétvégéket itt tölti, de azt is tudta, hogy nagyon fog hiányozni. Nézte az ablakból, hogyan távozik hőn szeretett nagymacskája. Csak pár könnycsepp csordult ki szeméből, s szaladt le orcáján. Már megszokta hogy a búcsú fájdalmas, hiszen mindegyik hópárduc elmegy egyszer, s az övéi sem voltak kivételek. Könnyes szemmel nézte a távozó Kirát. Szeme előtt sorra lepergett hópárducainak képe: Serak, Skin, Daxuv, Kira. Legközelebb a kis – már nem is annyira kis – Skint fogja búcsúztatni. Fájt látni az ázott kis alakot, fájt elbúcsúzni tőle, de Sophia tudta; Kirának jó helye lesz ott, ahová megy.

***
	Kira szomorú volt, hogy el kell mennie. Visszafordult volna, de tudta, hogy nem lenne ereje újra elindulni. Eszébe jutott egy dal pár sora, halkan azt dúdolgatta: ,,De amíg él el nem felejti, hogy a múltat ki nem tépheti szívéből”. Szomorúan elmosolyodott, majd ismét az esőt nézte, ahogyan tócsákba gyűlik a porban. Visszanézett a kis házra, ahol elbúcsúzott Sophiától, Skintől és Isektől. Visszanézett, s a pofáján lecsorduló esőbe könny keveredett. Arra gondolt, hogy mennyire szerették ott, abban az apró házacskában. Majd, hogy ne gondoljon Sophiára és a többiekre, gyorsabb tempóra váltott. De egyszer még hátranézett, s meglátta úrnője könnyáztatta arcát. Eszébe villant, amikor Daxuv távozott: alig tudta megemészteni azt, hogy akit apjaként szeretett csak egyszerűen kiviharzott az életükből. Tudta, ez jobb búcsú, méltó a hópárducokhoz. Lassacskán esteledett. Látta a csillagokat és a holdat. Arra gondolt, hogyan nézték Sophiával az eget. ,,Szeme túlragyogott minden csillagot”.
***
	Mikor megérkezett, boldogan fogadták. Családja nagyon örült jelenlétének, s azonnal megkeresték Gerkót és Niuheiket. Bizony, az idő nem állt meg Niuheik felett sem, igencsak megöregedett. De még jól tartotta magát, melegen fogadta leányát. Pár nap múlva Kira és Gerko fölmentek két szomszédos csúcsra. S mintha egy jelre tették volna, egyszerre leültek, s elüvöltötték magukat. A két csúcs között félúton Niuheik nagyot sóhajtott. Minden rendben volt, már csak Skin hiányzott neki. Úgy érezte, hogy gyermekei biztonságosan elvezetik majd a családot. Elmosolyodott, s nagyot sóhajtott – ez volt élete utolsó sóhaja.

VÉGE
