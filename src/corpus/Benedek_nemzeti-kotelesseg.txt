- Nemzeti kötelességünk.
- Pontosan tudom. Tisztában vagyok a helyzet súlyosságával. Tudom, hogy megfigyelnek, nem várhatunk tovább. Bármelyik pillanatban a nyakunkon lehet a titkosrendőrség.
- Rendben, ezredes. Ne feledje, az egész ország sorsa nyugszik a vállán.
…
- Erre tessék, ezredes úr!
- Nem odalent tartják a konferenciát?
- Nem, ezredes úr. A melegre való tekintettel így határoztak. Jól van? Sápadnak néz ki.
- Rendben vagyok, köszönöm, őrnagy. Leléphet.
…
- Az idő tizenkét óra huszonnyolc perc. Kezdhetjük a megbeszélést, uraim?
- Egy pillanatra, ha megbocsájtanak. Hadseregtábornok úr, használhatom a mosdóját?
- Csak tessék. Miért viszi a táskáját? Nyugodtan hagyja itt.
- Sajnos feltétlenül szükségem van rá, tábornok úr. Tudja, két ujjal kellenek bizonyos… segédeszközök.
- Rendben. Siessen! A megbeszélés nem várhat.
…
- Ezredes úr! A megbeszélés azonnal kezdődik! A főparancsnok azonnal kéreti!
- Bocsásson meg, tudja, a sérüléseim hátráltatnak. Fél perc múlva ott vagyok.
…
- Főhadnagy! Magára bízom ezt a táskát. A másik nálam marad.
- Igenis, ezredes úr! Minden rendben?
- Csak félig. Az enyém az, amelyik működik. Tíz perc.
- Értem, ezredes úr. Az őrök figyelnek. Siessünk.
…
- Ezredes! Végre. A konferenciát ezennel megkezdem. Idő: tizenkét óra harminchárom perc. Első napirendi pont: az északkeleti hadtestek átcsoportosítása.
…
- Ezredes úr! Minden rendben? Nem néz ki túl jól…
- Jól vagyok, őrnagy. Nehezen viselem ezt a meleget, ennyi az egész.
…
- Az ezredes urat keresik telefonon!
- Azonnal jövök. Bocsássanak meg, uraim.
- Siessen vissza, ezredes! Ma állandóan hátráltatja a megbeszélést. Remélem, több közjáték nem lesz.
- Természetesen nem, főparancsnok úr. Azonnal visszajövök.
…
- Ami a nyugati frontot illeti… a fenébe, kinek a táskája ez? Rakja már odébb valaki, nem lehet elférni tőle.
- Igenis, főparancsnok úr. Ide teszem az asztalláb mögé, ott nem lesz útban.
…
- Hallotta a robbanást, ezredes úr?
- Igen, főhadnagy. Ezek szerint sikerrel jártunk. A főparancsnok halott, az ország megmenekült.
…
- A Valkűr fedőnevű puccskísérletben részt vevőket halálra ítéljük. Név szerint Claus Philipp Maria Schenk Graf von Stauffenberg ezredest és Werner Karl von Haeften főhadnagyot a Führer elleni gyilkossági kísérletért…
