Az Övezet hősei
	A férfi szomjas volt. Már napok óta vándorolt étlen-szomjan a sivatagban, nyomában két gyerekkel. Azok nem panaszkodtak, csak egyre lassabban lépkedtek mögötte. A férfi az égre nézett. Nem tudta, mennyi az idő, mert a nap soha nem nyugodott le. Mindig delelőjén állt, és a sivatag végtelen nagynak tűnt. Akármerre nézett az ember, mindenütt csak a sima homok látszott. Szél nem fújt. A bőrük már rég vörösre égett és felhólyagzott, már csak egy ágyékkötőt viseltek. A férfi nem emlékezett rá, hogy került ide, és arra sem, miért vándorol. A két gyereket sem ismerte. Azok egymást támogatták, lassan baktatva előre. Nyomaik egyenes vonalként húzódtak mögöttük, nem látszott, merre kezdődnek. A férfi érezte, hogy megszédül.
	– A francba! Már megint! – gondolta – Biztosan napszúrást kaptam – de nem állt meg, lépkedett tovább, míg végül érezte, hogy ismét megszédül. Ezúttal jóval erősebb volt a roham, és el is esett. Ahogy a homoknak ütődött a feje, tudta, hogy vége. Többé képtelen lesz felállni. Minden elsötétült előtte...
* * *
	Sorrow hirtelen riadt fel rémálmából. Felült, de a mozdulat hatására éles fájdalom hasított az oldalába. Egy fekete ruhás alak ment oda hozzá:
	– Na, na! Csak nyugodtan! Nem kell kapkodni!
	– Hol vagyok?
	– A 82-es számú bunkerben, alias a Zöld Patkánylikban.
	– Hogy kerültem ide?
	– A társai hozták be, két nappal ezelőtt. Úgy nézett ki, mint akit bedobtak a húsdarálóba. Hol szerezte ezeket a sebeket?
	– Miért, mim törött el?
	– A jobb karja, a bal sípcsontja és három bordái. Ezenkívül mindkét csuklója kificamodott, és csúnya vágásokat kapott. Hogy jutott ezekhez?
	– Nos, ez hosszú történet. Hány napja is fekszem itt?
	– Két napja.
	– Tehát három nappal ezelőtt történt, hogy egy egyszerű járőrözést kaptunk küldetésnek...
* * *
	Ama bizonyos reggelen a kék sas osztag tagjai meglehetősen jókedvűek voltak. Aznapra csupán egy egész délelőttös járőrfeladatot kaptak, ami a legkönnyebb munkák egyike volt. A bevetési terület egy nagyjából 100 négyzetkilométeres, négyzet alapú városnegyedet ölelt fel. Itt kellett körbe-körbe járőrözniük, vigyázva, hogy ne keltsenek feltűnést. Habár abban az időben már az utcák mindig kihaltak voltak, mert az emberek egész nap dolgoztak.
	A legfontosabb feladatuk persze a Szövetség1 ügynökeinek lefülelése és kiiktatása volt, ami néha nem bizonyult egyszerű feladatnak. Gyakran hoztak magukkal különféle mágusokat, akik bűverejükkel segítették orgyilkoscsapatukat. Ők persze minden küzdelemből győztesen kerültek ki, de ezt elsősorban saját mágikus hatalmuknak köszönhették, amelynek következtében akár több tucat emberrel is felértek harcban. Persze képességeiknek is megvolt a határa. Az Övezet2 elsődleges feladata – a Szövetség kívül tartása – mellett a mágikus energiák nagy részét is kizárta, így a mágusok hatalma meglepően gyenge volt, és csak korlátozott ideig tudták használni, beleértve az úgynevezett adottságokat, amik mágusonként különböztek. Sorrow például képes volt vízen járni és betonban úszni. Vagyis rá nem vonatkozott a folyadék és a szilárd anyag közti különbség, ami óriási előnyt jelentett, hiszen szükség esetén falakon juthatott át így, és folyók felszínén menekülhetett el. Eme képességét azonban nem tudta sajnos kiterjeszteni társaira. A csapat vezetője, Retra például képes volt bárkit meggyógyítani, és megbetegíteni is. Társai, Destron és Karl mindketten szélmesterek voltak, azaz szélviharokat tudtak támasztani, amelyek akár orkánerősségűek is lehettek, ha volt rá elég energiájuk.
	A járőrfeladatot kora reggel kezdték meg, és tíz óráig semmi különöset nem tapasztaltak, ám negyed 11-kor két fiatal, KKR3 gyermekkel hozta őket össze a sors...
* * *
	Raven és barátja, Derak számára az a nap nem kezdődött jól. Eleve reggel arra ébredtek rá, hogy az egyes számú búvóhelyükön elfogyott az étel, és ezért elindultak keresni egy pár szkirtet4, az ételcsomagok miatt. A szkirtek helyett azonban először egy csapat kopóba5 ütköztek, akiket legyőztek ugyan, de emiatt menekülniük kellett. Hamarosan belefutottak egy csapat rutzonba6, akik elől azonban szerencsére elfutottak. Nemsokára – végre-valahára – belefutottak egy csapat szkirtbe, akiket csak a kitűnő, erősen fűszeres ételcsomagok miatt támadtak meg. Miután végeztek velük, visszatértek addigi búvóhelyükre, ám balszerencséjükre a rutzonok egészen odáig kergették őket, és bekerítették az épületet. A két barátnak sikerült ugyan kijutnia, ám a rutzonok nem tágítottak, ráadásul két mágusuk is volt, így Ravenék csak abban reménykedhettek, hogy sikerül lerázniuk őket. Ebben a szorult helyzetben találkoztak Sorrowékkal.
	Sorrow azonnal felismerte, hogy a két gyerek KKR, és ennek megfelelően a segítségükre sietett. A kék sasok a rutzonokra támadtak, amíg Sorrow a két gyerekhez szaladt. Pár szóval elmagyarázta nekik a helyzetet, és azok készségen követték. A társai időközben összecsaptak a rutzonokkal. Karl és Destron villámgyorsan mozgott, dárdáikkal szélsebesen vagdalkoztak, és a rutzonok hátrálni kényszerültek. Időközben Retra is csatlakozott hozzájuk, és csuklópengéivel irtotta az ellenfeleket. A két rutzon mágus varázsolni kezdett, kezük közt sárga fénygömbök jelentek meg, ám Karl gyorsan megdobta az egyiket egy jéggömbbel, mire az megfagyott. Destron kevésbé volt kíméletes, ő egy tűzgömböt hajított ellenfelére, ami eleven fáklyává változtatta a szerencsétlent. Társai közben íjpuskáikkal igyekeztek távol tartani rohamozó támadóikat, de nem sok sikerrel. A két szélmágus támasztotta viharos szél lehetetlenné tette a pontos célzást. Hiába voltak rutzon íjpuskák mesterművek (egyszerre akár öt lövedéket is ki tudtak lőni!), a célzást nem könnyítették meg, és a mágusok könyörtelenül kihasználták előnyüket. Retra ugyan nem volt olyan gyors, mint a szélmágusok, de halálos pontossággal szúrt, csuklópengéi torkokat téptek fel. A rutzonok megfutamodtak, de nem jutottak messzire, ugyanis a vízmágus a hátukba küldött egy adag tűzgolyót, ami igencsak kínos halált jelentett.
	Ezalatt Sorrow sikeresen kiterelte a gyermekeket a veszélyzónából, és a melléérkező csapattársai felé fordult:
	– Merre menjünk?
	– A legközelebbi bázis az 52-os, és mintegy cirka két kilométerre van innen. – felelte Retra, aki visszacsúsztatta csuklópengéit a tokjukba. Sorrow megnyugodott.
	– Rendben, akkor odavisszük őket. Retra, útvonal?
	– Itt egyenesen, majd két kereszteződés múlva balra. Azután egyenesen egy kilométert, majd ismét balra, kétszáz méter után jobbra, és egyenesen, 7-800 méter múlva ott lesz a bázis, az ajtajára egy zöld 52-es van festve.
	– OK, megjegyeztem. Akkor indulás!
* * *
	A kis csapat már az út negyedét megtette, amikor suhogást hallottak a hátuk mögül és egy csapat feléjük rohanó sikliont7 pillantottak meg, akik hatalmas, másfél méteres hosszúkardokat lóbáltak a kezükben. Retra azonnal intézkedett:
	– Sorrow, te maradj a gyerekekkel! Destron, Karl, mögém! Kapnak egy kis meglepetést a nyakukba...
	A rohanvást közeledő siklionok előtt hirtelen energiavillámból szőtt háló jelent meg, és a belerohanó ellenfeleket egyszerűen szétszabdalta. Destron és Karl ekkor támadtak. Dárdáikat villámgyorsan pörgetve ellenfeleikre rohantak, és egy pillanat alatt közöttük termettek. A siklionok azonban nem hátráltak. Jóval erősebbek és szívósabbak voltak a rutzonoknál, és félelmetes erővel forgatták óriási pallosaikat. A mágusok azonban villámgyorsan mozogtak8, és minden csapás elől kitértek. Magittal erősített pengéik átszelték a vérteket, és mélyen ellenfeleik húsába vágtak. A siklionok hamarosan menekülőre fogták a dolgot, de nem voltak elég gyorsak. Retra is ott harcolt köztük, druida harcművészetének köszönhetően egyenrangú volt szélmágus társaival, pedig vízmágusnak született (ezért is lett a csapat irányítója). A siklionok hamarosan mind elhullottak, testük pedig visszateleportált az Övezeten kívülre, a nyakukban hordott amuletteknek köszönhetően. A mágusok ezután folytatták útjukat az 52-es bázis felé.
	A békés menetelés nem tartott sokáig, ugyanis hamarosan újabb támadókat kaptak. Egy nagy csapat kopóval találkoztak, akik azonnal alakzatba rendeződtek, és géppuskáikat a mágusokra emelték.
* * *
	Sorrowba balsejtelem hasított, amikor meglátta a kopókat. A szokásostól eltérően ezek az ügynökök nem mind voltak géppuskások, néhányan csupán furcsa pisztolyokat viseltek, és hátukon acélkard fénylett. Az egész nagyon furcsának tűnt. Társai azonban láthatóan mit sem törődtek a furcsaságokkal, és megrohamozták a kopókat. Azok tüzet nyitottak, de a két szélmágus szinte megdermesztve a levegőt, falat hozott létre, amely elnyelte a lövedékeket. A két harcos támadásba lendült, nyomukban Retrával, aki azonban egy pillanatig habozott.
	Ekkor történt meg az, amire a legkevésbé számítottak. A géppuskás kopók ugyan eldőltek a kábító energiavillámoktól, de a többiek nem. Ehelyett előrántották kardjaikat, és szembeszálltak a támadókkal.
	Sorrow erre számított. Villámsebességgel rántotta elő pengéit, és tüzes forgószélként támadott. Raven előhúzta a kését, Derak pedig egy vasrudat vett elő. Sorrow ugyan hátraparancsolta őket, de egyikük sem akart kimaradni a harcból.
	A két szélmágus ugyan derekasan harcolt, Retra pedig nemkülönben, de mindez kevésnek bizonyult. A furcsa kopók kiválóan forgatták kardjaikat, és szinte immunisak voltak a mágiára. Pisztolyaikat még mindig nem használták, és ez meglepte a mágusokat. Megszokták, hogy a kopók csak géppuskáikkal lőnek, és az első sortüzet követően könnyű ellenfelekké válnak. A mostaniak viszont valószínűleg mágiaellenes amulettet viseltek, ami megóvta őket a mágiaalapú támadásoktól. A csapat szénája rosszul állt.
	Ravenék megérkezése kicsit kiegyenlítette az esélyeket, ugyanis Sorrow tűzmágusként rendkívül jó harcos volt. Már-már druidákat megszégyenítő kecsességgel és fürgeséggel mozgott, pengéi azonban nem értek célt. Raven és Derak sem járt jobban, sőt, hamarosan az utóbbit elszakították a társaságtól. Bár vitézül küzdött, nem volt sok esélye.
	Raven vette először észre társa távollétét, és figyelmeztette Sorrowékat, ám azok sem tudtak mit tenni. A kopók kitűnően forgatták fegyvereiket, és könnyedén hárították a támadásokat, de nem riposztoztak. Mintha vártak volna valamire.
	A várt esemény pár másodperccel Derak elszakadása után következett be, amikor sikerült az egyik kopónak pisztolyával meglőnie. A fiú azonnal ájultan csuklott össze, és az ellenfelek egy szó nélkül menekülőre fogták.
* * *
	Raven kétségbeesetten vetette utánuk magát, de Sorrow lefogta:
	– Ne! Semmit sem érsz el, ha elfogatod magad te is! Inkább gondolkozz logikusan!
	– Engedj! Elrabolják, és kivégzik!
	– Nyugodj meg!!! – ezt olyan hangsúllyal mondta Retra, hogy Raven elhallgatott, és mozdulatlanná dermedt – Nem tudsz egyedül semmit tenni. Ezek erősebbek nálad.
	– Akkor is meg kell próbálnunk kiszabadítani Derakot!
	– De nem esztelenül. Terv kell, hogy hogyan tudjuk legyőzni ezeket az újfajta kopókat. Szerintem mágiaellenes amulettet viselnek, így nem hat rájuk varázslat.
	– Rájuk nem – mondta felcsillanó szemmel Sorrow – de a környezetükre igen. Fiam – fordult megmaradt védencéhez – mi a neved és milyen képességeid vannak?
	– Raven. Szélmágus vagyok, képességem a mechanikus szerkezetek elrontása és megjavítása.
	– Hogyan? Mit kell tenned, hogy elronts mondjuk egy pisztolyt?
	– Egyszerűen csak meg kell érintenem. De most már induljunk utánuk! Ha elveszítjük őket, soha nem látjuk viszont a barátomat!
	– Nyugalom! Tehát gépmester vagy. Ez hasznos lehet. Én anyagjáró vagyok, Karl és Destron szélmesterek, Retra pedig gyógyító. A terv?
	– Megvan – szólalt meg Retra – csak ti ketten mentek, mi csak hívásra avatkozunk be. Sorrow, te közéjük ugrassz, és eszeveszett vagdalkozással zavarod meg őket. Raven, te addig hatástalanítod Derak őreinek fegyverét, vagy kikapod az övükből, és eldobod. Sorrow, te felveszed azokat, és lelövöd vele őket. Ha nagy a baj, szóltok, mi is ott leszünk a közelben.
	– Rizikós, de jó. Gyere, Raven!
* * *
	A kopók már vagy ötszáz métert megtettek, mire a két harcos utolérte őket. Sorrow, kihasználva a meglepetés erejét közibük ugrott, és vad vagdalkozásba kezdett. Raven közben lehajolva cikázott köztük, igyekezve minél több pisztolyt kiragadni az övekből, vagy legalábbis hatástalanítani őket. Hamarosan már öt-hat fegyvert sikerült így kijuttatni, és mivel a kopók Sorrowra koncentráltak, a maradékot is sikerült hatástalanítani. Jelzett társának, mire az egy szaltóval kiugrott közülük, és a pisztolyokra vetette magát, majd lőni kezdett. Raven közben kimenekült mellé, és ő is vad tüzelésbe kezdett. A kopók hamarosan mind elájultak, Derak azonban még mindig békésen szuszogott az egyik ellenfél karjában. Sorrow felnyalábolta, de ekkor kínzó fájdalom hasított a karjába. Akkor vette csak észre, hogy megsebesült. Helyette Raven vette vállára társát, így indultak el a többi mágushoz, nem vették azonban észre, hogy egy kopó követi őket. Karlnak tűnt fel először, és ráugorva torkon ragadta, majd megrázta:
	– Beszélj! Kik és mik vagytok?
	– Engedj el! Mi a speciális máguselhárító osztag tagjai vagyunk!
	– Honnan van amulettetek?
	– Azt nem mondhatom el!
	– Miért nem? És miért szolgálod még mindig az Alkotmányt?
	A kopó válasz helyett a hátára mutatott, ahol a személyi megsemmisítő volt beépítve a testébe.
	– Bármit is teszek, ez felrobban. Ráadásul a családom minden tagjáé is.
	– Ez nem igaz! Nem ölik meg a saját embereiket!
	– Nem akarok kockáztatni. Ölj meg, kábíts el, vagy tégy, amit akarsz. Az Alkotmány úgyis kegyetlenebb lesz, ha áruló leszek.
	Karl egy gyors energiavillámmal álomba szenderítette a férfit, Retra pedig, amint megpillantotta az ájult Derakot, azonnal letérdelt hozzá, és a homlokára helyezte a kezét.
	– Kábítóméreg, azonnal hat, és hatása mintegy öt óráig tart. Pillanatok alatt felébresztem. – s azzal koncentrálni kezdett. A fiú pár másodperc múlva valóban kinyitotta a szemét, és csodálkozva nézett körül:
	– Mi történt velem?
	– Elkábítottak, de sikerült kiszabadítani.
	– Te jó Isten! Semmire sem emlékszem, csak arra, hogy megtámadnak a kardos kopók.
	– Jobb az ilyet elfelejteni. Most viszont siessünk! Minél hamarabb a bázisra kell érnünk. Mi van Sorrow?
	– Megsérültem a karomon.
	– Hadd lássam! Ó, ez csak egy karcolás! – s azzal Retra Sorrow karjához nyúlt, és a seb pillanatok alatt beforrt.
	– Örök hála.
	– A hála helyett inkább szaporázd meg a lépteidet! Sietnünk kell.
* * *
	A kis csapat immáron egészen közel jutott a bázishoz, amikor egy kereszteződéshez értek. Amaz elsőre békésnek látszott, ám pár másodperc múlva egy csapat (szerencsére géppuskás) kopó jelent meg jobbról, és máris a fegyvereikhez nyúltak. A csapat felkészült a támadásra, de ekkor egy csapat szkirt jelent meg velük szemben. Jobbról pedig egy shitsu osztag közeledett.
	A mágusok három tűz közé szorultak, de Retra nem ijedt meg, és gyorsan kidolgozta a haditervet:
	– Első a kopók, ők okozhatják a legtöbb gondot messziről. Utána jönnek a szkirtek, a shitsukat pedig majd valahogy lerázzuk.
	– Jobb terved nincs?
	– Nincs. De ha neked van, nyugodtan terjeszd elő. Csak gyorsan, mert fogy az időnk!
	– Mindegy. Hátha beválik!
	– Akkor gyerünk!
	A mágusok lecsaptak a kopókra, akik sortüzet zúdítottak rájuk, de a szokásos szélfal kivédte, és a két szélmágus egy pillanat alatt közöttük termett. A vadul csapkodó kábítóvillámoknak köszönhetően a kopók másodperceken belül halomra dőltek, a mágusok pedig a szkirtek felé fordultak. Azok kivonták rövidkardjaikat, és kezükbe vették ovális, alul hegyes pajzsaikat. Mögöttük a szkirt mágusok varázsolni kezdtek.
	Sorrow és Retra szinte egyszerre kapcsolódott be a küzdelembe, a két szélmágus kissé megkésve követte őket. Közben a shitsuk is megtámadták őket, így Raven és a még mindig szédelgő Derak is bekapcsolódott a küzdelembe. Sorrow igyekezett rajtuk tartani a szemét, de közben kapott egy vágást a lábára. Ettől kicsit lelassult, ráadásul a háta mögött a gyerekeket is szorongatták a kitűnően harcoló shitsuk. Kétélű dárdáikat szemkápráztató sebességgel forgatták, és csupán Raven ügyességének és kábítóvillámainak köszönhették túlélésüket. A két szélmágus is felfigyelt rájuk, és a shitsukra támadtak. Így viszont Retra és Sorrow került kutyaszorítóba.
	A szkirt mágusok időközben kígyókat idéztek meg, amik igyekeztek a mágusokba harapni, de Retra könnyedén semlegesítette a mérgüket – magában. Sorrow viszont csak annyit érzett, hogy valami a bokájába mar. Társainak kiáltott, de azok túl elfoglaltak voltak. A tűzmágus érezte, hogy egyre gyengül. Most már bedühödött, és ráordított Retrára, aki el is indult felé, de a szkirtek igyekeztek akadályozni, ám nem sokat értek. Bár varázshatalma egyre csökkent, a druida így is félelmetes ellenfél volt, és tökéletes eleganciával harcolt. Odaért Sorrowhoz, és a szkirtekkel mit sem törődve annak lábára tette a kezét, majd lehunyt szemmel összpontosított. Az egyik szkirt megtámadta hátulról, ám Raven egy kábítóvillámmal ártalmatlanná tette. Közben Sorrow érezte, hogy alábbhagy lábában az égető fájdalom, de a sebe nem gyógyult be. Retrára nézett, ám az csak fáradtan elmosolyodott
	– Már nincs sok erőm. Minden cseppjére szükségem lehet.
	– Megértem, de így feleannyit sem érek.
	– Próbálj így harcolni. Ha végeztünk, meggyógyítalak.
	Sorrow fájdalmasan grimaszolt, majd ismét a küzdelembe vetette magát. Retra a nyomában, fedezve a hátát.
	Közben a szkirtek lassacskán elfogytak, mivel Raven és Derak szorgalmasan irtotta őket. Azonban mindketten fáradtak, és egyre többször kellet mágiához folyamodniuk, ami viszont veszélyes dolog volt, ugyanis ha egy mágus kifogy a mágikus energiákból, képességeit sem lesz képes használni, sőt, a fajtajellemző tulajdonságok (pl. gyorsaság) is elvesznek, ez pedig tragikus következményekkel járhat.
	A két szélmágus szénája is rosszul állt. Mágikus erejük fogytán volt, és a shitsuk sokan voltak, valamint jól képzettek. Egyre közelebb szorították őket a szkirtekhez, akik azonban már szinte mind halottak voltak. Raven végzett az utolsóval is, és Ratra kiadt a parancsot:
	– Futás!
	A kis csapat megtépázva bár, de futásnak eredt, és Sorrow bicegett leghátul, fájdalmasan grimaszolva. Társai közül elsőnek Karl vette észre, és Destronnal együtt közrefogták, és támogatták. A segítségnek köszönhetően már majdnem sikerült lerázniuk a shitsukat, amikor hirtelen egy osztagnyi kopó tűnt fel velük szemben, és szintén voltak köztük kardosok.
	Retra felmérte a helyzetet:
	– Nincs sok esélyünk. Lehet, hogy nem tudjuk eljuttatni a gyerekeket a bázisra, akkor el kell engednünk őket. Én lekötöm a kopókat, Karl, ti a shitsukkal foglalkoztok, Sorrow, te próbáld meg megvédeni a gyerekeket.
	A csapat szétvált, a két szélmágus komor képpel indult a shitsuk felé, Retra pedig utólsó erejéből energiahálót idézett meg maga köré, ami elnyelte a lövedékeket, és a kopók közé vetette magát. Iszonyú erővel harcolt, de nem tudott mit tenni. A kopók egy része kikerülte, és Sorrowra támadt, aki előhúzva pengéit összecsapott velük. Raven és Derak a segítségére siettek, de közben hátulról is veszély fenyegetett. A shitsuk egyre közelebb szorították a szélmágusokat a csapathoz, és azok nem tudtak a védekezésen kívül másra koncentrálni, így nem sokat tehettek.
	A két csapat már majdnem összeért, amikor Sorrow döntött:
	– Raven, Derak, meneküljetek! Én majd feltartom őket...
	– Nem hagyhatunk itt!
	– Nincs más lehetőség. A ti életetek többet ér. Ti lesztek a jövő harcosai. Menjetek!
	Raven és Derak könnyes szemmel hagyták ott a tűzmágust, és futva igyekeztek eltűnni. Pár kopó utánuk vetette magát, ám Sorrow rájuk támadt.
	A harcost eszeveszett düh szállta meg. Már nem nézte, mit vág, shitsut-e vagy kopót, csak harcolt, és harcolt, és harcolt, egészen addig, amíg végül valaki fejbe vágta, és akkor minden elsötétült előtte.
* * *
	– ...hát így ért véget a küzdelem. Remélem, a többiek jól vannak.
	– Igen, szerencsére a két szélmágus megúszta könnyebb sérülésekkel. Miután elájult, Karl lépett a helyébe, és az ön testével együtt elmenekült. Destron segített neki, amíg Retra feltartotta a kopókat. Szerencsére meghallottuk a csetepatét, és elkergettük a kopókat és a shitsukat. Az egyik kopó meghalt, a felszerelését még mindig elemzik a druidáink.
	– Hát, szerencse, hogy életben maradtam. Még egyszer nagyon köszönöm a gondos ápolást.
Vége




