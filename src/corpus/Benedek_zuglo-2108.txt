Zugló 2108

Rákospatak jövőjéről  sok különös dolog jut eszembe. A Rákos patakot felduzzasztják és tóvárost csinálnak belőle. Alsórákoson megszaporodnak az üveggömb házak és az iskolák. A tanítási módszerek fejlesztésében élenjáró Zuglóban elektronikus palatáblával dolgoznak az iskolákban, és pendrive-on viszik a tanulási anyagot. Sokan már repülő hátizsákkal járnak iskolába. A házak között szép, virágos parkok vannak. A légivonat is erre jár, bár erről majd később.
Herminamező teljesen megváltozik. A társadalmi élet központjává lesz. A légiváros is itt épül, valamint a légikikötő is. Kevés helyen látható már a régi atomfűtés. Az iskolák is haladnak a korral, ekkortájt már kevés helyen van régi tábla, és megjelentek az új önletörlő vetítőtáblák. Herminamező szomszédos részei általában inkább a vásárlói igények kielégítésével foglalkoznak. Istvánmező is sok érdekességgel szolgál. Itt mesterséges tavat és víz alatti várost, Jónásmezőt hoznak létre. A víz alatti kopoltyúk segítségével több napig is víz alatt maradhatnak az emberek. Jónásmező székhelye egy sziget, mely akkora, mint egy iskola alapterülete. Az istvánmezei nevezetességek közé tartozik a háromszáz méter magas Indiana Hotel. Herminamezőn épül az első kétezer személyes űrszimulátor és az új légikorong kikötő. Ez a szomszédos kerületeket köti össze Zuglóval. A légivonat itt kevésbé fordul elő.
Kiszugló maradt a régiben. A gömbházak még csak éppen hogy meghonosodnak. A fürdők itt viszont kissé megszaporodnak, és ezért a szállodáknak is nagyobbaknak kell lenniük. A kiszuglói iskolákba kevesebb gyerek jár, de a tanulás így is elég jól megy. Zugló egyik büszkesége a kiszuglói polgármesteri palota. A hatalmas, üvegből és kék márványból készült épület leginkább egy óriási serlegre hasonlít. Belül egy fedett pódium és nyolcszáz ember befogadására alkalmas nézőtér látható. A kiszuglói érdekességek között szerepel a Nitren Vízesés, amelyet az új Rákos pataknál hoznak létre. Kiszugló átalakulása azonban kissé rendezetlenül zajlik. A nyugati része még a húsz évvel ezelőtti bunkervárosra hasonlít. A föld itt még aszfaltozott, és a hulladék sem szelektív gyűjtökbe jut.
Ezzel szemben felépül a nagyzuglói World-kert. Ez egy hatalmas, negyed városligetnyi park. Itt a tóban a különböző földrészek éghajlatát is tudják szimulálni. A híres piramis is itt épül. Belsejében egy gigászi, különös labirintus rejtőzik. Nagyzugló gazdag szórakozási lehetőségeket is kínál. Több tucat diszkó és táncolóhely, valamint egy opera is várja látogatóit. A játszóterek új játékokkal gazdagodnak. A levicsúszda egy mágnesezett párnából és egy tekercsekkel felszerelt csúszdából épül fel. Az űrventillátorban a gyermekek a levegőbe emelkedhetnek. A légivonat a rudak által megtámasztott üvegcsőben fut. Az emberek nagy többsége azonban még így is autóval közlekedik. Az autók repülnek is, és szárazföldön is mennek.
A Városliget külön élmény. A Kresz-parkot átalakították, és már valódi vonatok is járnak benne. A Közlekedési Múzeum teljesen megújult. Az autók is mennek, a terepasztalok is kiválóak. Az utcai vécék is megszaporodnak, mégpedig egy kicsit ízlésesebb kivitelben. A Petőfi Csarnok is megváltozik. A pódiumon koncerteket tartanak. A Ligetben levihintók járnak. A levihintó lábbal hajtott, lebegő jármű. A biciklik is eltűntek. Helyükre a leviciklik lépnek. A jármű egy mágneses lebegtetőből és egy pedál által hajtott ventillátorból áll. Az élet a Szépművészeti Múzeumban is zajlik. Felújították, belső új, szebb holokiállítások és eredeti képek is láthatóak.A kiállítás még számos meglepetéssel is szolgál. A holoképek forgathatóak és élethűek. A Ligetben a másik híresség a Vidámpark. Itt látható a megszakításos hullámvasút,amely a levegőben is repül. Az új pályákat, a favasutat és a mágnescsapágyas körhintákat is felújították. Az Állatkert és a Cirkusz is megújult. Az Állatkertben az állatok új, nagyobb kifutókat és terráriumokat kapnak. A sziklák is megnőnek, sőt az akváriumok már három cápával büszkélkedhetnek. A Cirkusz kupolája megnagyobbodik. A Ligetben megújul a tó is. Nagyobb, szebb, nyáron csónakázásra, télen korcsolyázásra használják. A Hősök tere szobrait kitatarozzák, és a Liget többi részét is rendbe hozzák.
A pályudvaron található az első zuglói űrkikötő. Az űrhajók innen indulnak a Holdra. A Nemzetközi Űrállomással is összeköttetésben vannak, valamint a Budapesti Űrállomással . A pályaudvaron igazgatják a maglev-vonatokat és az új légivonatokat. A vonatmúzeum megnő, és sok érdekességgel szolgál. A száz évvel ezelőtti füstös, kormos dízelmozdonyok és a vezetékes villanyvonatok is itt láthatók. A metró is erre jár, sűrített levegő hajtja. Az energiát a szaharai naptelepek, a víz- és szélerőművek szolgáltatják. A házakon is napelemek sötétlenek. Ez Zugló jövője.